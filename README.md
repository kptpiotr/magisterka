Praca magisterska została poświęcona projektowi, budowie i wykorzystaniu testowego oprogramowania działającego na wzór systemów z kategorii ERP. 
Część teoretyczna porusza tematy związane z systemami informatycznymi wykorzystywanymi w przemyśle do sterowania zapasami i zarządzania produkcją. Zawiera także przegląd metod zastosowanych w oprogramowaniu. Program posiada autorski interfejs graficzny. Jego funkcjonalność opiera się o wizualizację wykorzystania zasobów, wizualizację stanu magazynów, wybór strategii sterowania zapasami oraz poziomy dostępu użytkowników (oddzielne dla działu produkcji i kierownictwa). 
Wszystkie dane są przechowywane w chmurze, co ułatwia dostęp do danych z dowolnego miejsca na świecie. Użyteczność systemu została oceniona na podstawie kilku kryteriów i porównana z używanym obecnie przez omawianą firmę oprogramowaniem.
